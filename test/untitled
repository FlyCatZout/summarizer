– Om Washington endast lyssnar på vad dess lakejer basunerar så är det oundvikligt så att 
[USA] kommer att anklagas för att vara en senil farfar som försöker trösta ett gråtande barn, 
säger en talesperson för den nordkoreanska militären till landets statliga nyhetsbyrå KCNA.
Nordkorea anklagade på måndagen USA och Sydkorea för att fabricera bevis om att landet använt
 drönare för att spionera på Väst.
Det avfärdar diktaturen som ”en charad” iscensatt för att avleda uppmärksamheten från 
färjekatastrofen i Sydkorea den 16 april – en olycka som den sydkoreanska regeringen fått 
svidande kritik för från anhöriga till offren.
– Nordkorea är inte ett riktigt land, eller hur? Där finns inte mänskliga rättigheter och 
frihet. Landet existerar enkom för en persons skull, säger Kim Min-Seok, talesperson för 
Sydkoreas försvarsdepartement till nyhetsbyrån Reuters.
De verbala angreppen från Nordkorea har den senaste tiden varit legio. Medan Sydkoreas 
president getts olika tillmäle som låter påskina att hon är lösaktig så har USA:s president,
 Barack Obama, kallats ”hallick” och ”galen svart apa”.
Formellt sett befinner sig Sydkorea och Nordkorea i krig. Koreakriget som pågick 1950–1953
 avslutades med vapenvila, inte med ett fredsavtal.
Sydkorea och USA undersökte tillsammans de tre drönare som inom loppet av två veckor hittades
 på olika platser nära den koreanska gränsen.
Sydkorea säger att uttalandet är ”djupt beklagligt”.
Den sydkoreanska presidenten, Park Geun-Hye, kallas i samma veva för ”politiskt prostituerad”.
Misstankarna om drönarnas ursprung riktades som väntat mot Nordkorea.
